《庭 竹》
唐 刘禹锡

露涤铅粉节，风摇青玉枝。
依依似君子，无地不相宜。


《天 涯》
唐 李商隐

春日在天涯，天涯日又斜。
莺啼如有泪，为湿最高花。


《送 别》
唐 王之涣

杨柳东风树，青青夹御河。
近来攀折苦，应为别离多。


 
《红 豆》
唐 王维

红豆生南国，春来发几枝。
愿君多采撷，此物最相思。





《题 诗 后》
唐 贾岛

二句三年得，一吟双泪流。
知音如不赏，归卧故山秋。


《遗 爱 寺》
唐 白居易

弄日临溪坐，寻花绕寺行。
时时闻鸟语，处处是泉声。

