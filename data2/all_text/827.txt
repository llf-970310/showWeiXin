知音一曲百年经，
荡尽红尘留世名。
落雁平沙歌士志，
鱼樵山水问心宁。
轻弹旋律三分醉，
揉断琴弦几处醒？
纵是真情千万缕，
子期不在有谁听？

【二】棋

无声无息起硝烟，
黑白参差云雨颠。
凝目搜囊巧谋略，
全神贯注暗周旋。
山穷水尽无舟舸，
路转峰回别样天。
方寸之间人世梦，
三思落子亦欣然。

【三】书


 
无芳无草也飘香，
石砚研飞墨染塘。
笔走龙蛇盘九曲，
鸾翔凤翥舞三江。
庐山峻岭隐深处，
人面桃花映满墙。
铁画银钩书万古，
春秋雅事一毫藏。
【四】画
云雨山川素纸装，
晓风残月入华章。
一毫漫卷千秋韵，
七彩融开几度芳。
山路松声和涧响，
雪溪阁畔画船徉。
谁人留得春常在，
唯有丹青花永香。

【五】诗
推敲平仄著新篇，
酷爱诗魂已近癫。
朝赋别离悲又怨，
暮吟相聚笑还怜。
春花秋雨尽成韵，
晓月寒霜皆入联。
偶得佳词忘所以，
唐风一揽不知年。